---  
share: true  
title: Koszty zbycia nieruchomości  
date: 2022-11-17  
---  
  
## Opodatkowanie  
  
  
### Przychód  
  
- Art. 19. 1. Przychodem z odpłatnego zbycia nieruchomości lub praw majątkowych oraz innych rzeczy, o których mowa w art. 10 ust. 1 pkt 8, jest ich wartość wyrażona w cenie określonej w umowie, pomniejszona o koszty odpłatnego zbycia. Jeżeli jednak cena, bez uzasadnionej przyczyny, znacznie odbiega od wartości rynkowej tych rzeczy lub praw, przychód ten określa organ podatkowy w wysokości wartości rynkowej. Przepis art. 14 ust. 1 zdanie drugie stosuje się odpowiednio.  
  
## Ulga mieszkaniowa  
- „wolne od podatku są dochody z odpłatnego zbycia nieruchomości i praw majątkowych związanych z nieruchomościami (prawa spółdzielcze i użytkowanie wieczyste) w wysokości, która odpowiada iloczynowi tego dochodu i udziału wydatków poniesionych na własne cele mieszkaniowe w przychodzie z odpłatnego zbycia nieruchomości i praw majątkowych, jeżeli począwszy od dnia odpłatnego zbycia nie później niż w okresie 3 lat”[^1]  
  
- Za wydatki poniesione na własne cele mieszkaniowe uważa się:  
	- wydatki poniesione na:  
		- spłatę kredytu (pożyczki) oraz odsetek od tego kredytu (pożyczki) zaciągniętego przez podatnika przed dniem uzyskania przychodu z odpłatnego zbycia na określone cele mieszkaniowe,  
			- przykład  
				- >Podatnik zaciągnął kredyt na zakup _mieszkania_, po jego zakupie je sprzedał, a _przychody ze sprzedaży_ przeznaczył na spłatę kredytu. Tym samym zachował prawo do ulgi.  
			- UWAGA  
				- Aby skorzystać ze zwolnienia, należy przeznaczyć uzyskane przychody na własne cele mieszkaniowe. Tym samym ze zwolnienia nie będzie można skorzystać w przypadku zakupu nieruchomości na cele inne niż mieszkaniowe.[^2]  
				- Masz taką możliwość jednak tylko wtedy, kiedy dokonasz spłaty kredytu przed dniem sprzedaży i odniesienia zysku ze sprzedaży nieruchomości[^3]  
  
### remont  
Ogólna interpretacja Ministra Finansów z dnia 14 października 2021 roku mówi jasno, że wydatki związane z wyposażeniem mieszkania lub domu są podstawą do skorzystania ze zwolnienia z podatku PIT w ramach ulgi mieszkaniowej. Do takich wydatków zalicza się:  
  
-   meble w zabudowie do kuchni;  
-   wyposażenie kuchni np. kuchnia gazowa, elektryczna, indukcja, piekarnik i inne;  
-   zakup lodówki i pralki;  
-   zakup mebli na indywidualne zlecenie;  
-   montaż oświetlenia sufitowego.[^4][^5]  
  
## Koszty uzyskania przychodu  
  
- Koszty uzyskania przychodu z tytułu odpłatnego zbycia nieruchomości stanowią udokumentowane koszty nabycia lub udokumentowane koszty wytworzenia, powiększone o udokumentowane nakłady, które zwiększyły wartość rzeczy i praw majątkowych, poczynione w czasie ich posiadania.[^6]  
- Interpretacja ogólna ministra finansów z 1 kwietnia 2022 r. sprawie wydatków poniesionych na spłatę kredytu zaciągniętego na zbywaną nieruchomość lub prawo majątkowe jako wydatku stanowiącego realizację własnego celu mieszkaniowego, w stanie prawnym obowiązującym do 31 grudnia 2021 r. będzie dla podatników dużym ułatwieniem (nr DD2.8202.5.2020).  
	- Minister finansów stwierdził w niej, że dla celów podatku dochodowego od osób fizycznych, w stanie prawnym obowiązującym do 31 grudnia 2021 r., należy uznać, że wydatek na spłatę kredytu (pożyczki), w tym kredytu konsolidacyjnego i refinansowego, oraz odsetek od tego kredytu (pożyczki), zaciągniętego na sfinansowanie wydatków związanych z nieruchomością będącą przedmiotem odpłatnego zbycia, mieści się w pojęciu wydatków na własne cele mieszkaniowe, o których mowa w art. 21 ust. 25 ustawy o PIT.[^7]  
  
  
> ⚠️Pamiętaj⚠️  
>   
> Zbieraj wszystkie dowody zakupu materiałów, np. potrzebnych do wykończenia zakupionego _mieszkania_. Każda faktura będzie pomniejszać dochód z ewentualnego zbycia nieruchomości.  
  
  
  
  
  
  
  
  
[^1]: T. Szczupaczyński-Dotryw, Opodatkowanie przychodów ze sprzedaży nieruchomości na przykładach, ABC.  
[^2]: T. Szczupaczyński-Dotryw, Opodatkowanie przychodów ze sprzedaży nieruchomości na przykładach, ABC.  
[^3]: [Ulga mieszkaniowa 2022 – nowe przepisy PIT pod lupą| Magazyn Przedsiębiorcy](https://magazynprzedsiebiorcy.pl/ulga-mieszkaniowa)  
[^4]: [Ulga mieszkaniowa 2022 – nowe przepisy PIT pod lupą| Magazyn Przedsiębiorcy](https://magazynprzedsiebiorcy.pl/ulga-mieszkaniowa)  
[^5]: [Interpretacja](https://www.mf.gov.pl/documents/764034/6915408/Dz.+Urz.+Min.+FFiPR+z+dnia+14+pa%C5%BAdziernika+2021+r.+-+poz.+145+-)  
[^6]: T. Szczupaczyński-Dotryw, Opodatkowanie przychodów ze sprzedaży nieruchomości na przykładach, ABC.  
[^7]: [Spłata kredytu to wydatek na cele mieszkaniowe już od 2016 r. - MF](https://www.prawo.pl/podatki/splata-kredytu-to-wydatek-na-cele-mieszkaniowe-juz-od-2016-r-mf,514661.html)  
